<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Boxning</title>
</head>
<body>
    <h1>Boxning</h1>
    <p>Boxning är en kampsport där två personer tävlar i styrka, snabbhet, reflexer (tajming och känsla), uthållighet och vilja genom att slå varandra med särskilda vadderade handskar inuti en kvadratisk upphöjd ring. Sporten övervakas av en domare i ronder som varar tre minuter. Resultatet avgörs när den ene tävlanden bedöms vara oförmögen att fortsätta, diskvalificeras, ger upp eller utnämns till vinnare av en panel av domare efter matchen.
Amatörboxning är en olympisk sport och en fast gren i de flesta internationella sporttävlingar. Sporten har även ett eget världsmästerskap. Detta till skillnad från professionell boxning, som i många sammanhang inte är tillåten. </p>
<h2>Regler</h2>
<p>Boxningens regler baseras på de så kallade Queensberryreglerna. En proffsboxningsmatch består av mellan 4 och 12 ronder där varje rond är 3 minuter med 1 minut vila mellan varje rond. Det finns tre sätt att vinna en match på: poäng, teknisk knock-out och knock-out.
Knockout innebär att boxaren blir träffad av ett slag mot huvudet eller kroppen och är oförmögen att fortsätta boxas efter att domaren räknat till 10 (domaren räknar tiden i sekunder). Knockout är detsamma som förlust. Vissa boxningsförbund använder sig av en så kallad stående räkning som domaren kan tillämpa om han anser att boxaren hamnar i underläge och domaren räknar för att på så vis avgöra om boxaren är kapabel att fortsätta matchen eller ej. I vissa matcher kan boxaren räddas av gonggongen och i andra matcher har man en så kallad 3 knockdown rule, vilket betyder att om domaren räknar tre gånger i en och samma rond över en boxare så har boxaren förlorat matchen.
Teknisk knockout, TKO, kallas det när domaren bryter matchen trots att en boxare inte nödvändigtvis blivit golvad. Detta kan han göra om exempelvis en av boxarna är försvarslös, får ett oläkbart cut, diskas för skallning, låga slag, och så vidare. Det finns tre poängdomare som delar ut poäng efter varje rond. Dessa poäng hålls dock hemliga tills matchen är klar. Vinnaren av varje rond får 10 poäng och förloraren får då mindre, vanligtvis 9 poäng, ibland dock mindre beroende på om någon räkning inträffat under ronden. </p>

<h3>Poängräkning proffsboxning</h3>
<ul>
    <p>En match vinns:</p>
    <li>på poäng, utdelade av tre poängdomare.</li>
    <li>på knock out, där den ene tävlande slås till marken, och inte förmår resa sig.</li>
    <li>på teknisk knock out, som tillkommer efter sammanlagt tre nedslagningar eller då en boxare är för underlägsen och inte slår tillbaka.</li>
    <li>på grund av skada, där domaren bedömer att en boxarens skada har för stor inverkan på boxarens förmåga att boxas och därför stoppar matchen.</li>
    <li> på uppgivet, någon av sekonderna kastar in handduken.</li>
    <li>seger genom diskvalifikation. Om en boxare diskvalificeras skall hans motståndare förklaras som segrare.</li>
    <li>seger genom Walk Over. När en boxare infinner sig i ringen klar för match men hans motståndare inte infinner sig, skall seger tilldelas boxaren som är i ringen och klar för match.</li>
</ul>
<img src="Images/bojana_20x30.jpg" alt="bojana boxning">     

</body>
</html>